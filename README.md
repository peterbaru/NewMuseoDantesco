# Sui Passi Di Dante
## Progetto di uno spazio espositivo come laboratorio partecipato permanente

Laureando: [Pietro Baruzzi](https://www.linkedin.com/in/pietro-baruzzi-b7298b110/)

Relatore: [Alessandra Bosco](https://design.unirsm.sm/people/alessandra-bosco/)

Correlatore: [Silvia Gasparotto](https://design.unirsm.sm/people/silvia-gasparotto/)

Corso di Laurea Magistrale in Design

[Università degli Studi della Repubblica di San Marino](https://design.unirsm.sm/)

A.A. 2019-2020

#### Abstract
Alla luce delle recenti osservazioni sulla definizione di museo, la tesi propone il progetto per una nuova area per il Museo Dantesco di Ravenna in grado di descrivere la figura di Dante Alighieri e raccontare il suo tempo, migliorando e valorizzando la relazione tra istituzione museale, territorio e comunità locale.
Il progetto, caratterizzato da una visione multidisciplinare, lavora in maniera trasversale tra le aree dei _museum studies_, le pratiche dell’ _interaction design_, i processi di co-progettazione e lo studio del patrimonio della città di Ravenna.
La trans-disciplinarietà e le reciproche relazioni tra i differenti ambiti considerati sono fondamento del progetto di uno spazio espositivo interattivo in grado di trasformare i visitatori da semplici osservatori a protagonisti dello spazio. Le riflessioni e gli approfondimenti sui concetti di inclusione e sulla narrazione in ambito museale hanno poi orientato il progetto verso la proposta di uno spazio in grado di essere vissuto come hub culturale.
La partecipazione di cittadini ed esperti nella co-progettazione del museo si è dimostrato uno strumento utile per la valorizzazione dello spazio che, progettato insieme alla comunità locale, risulta facilmente fruibile e vicino alle necessità di chi lo visita. Inoltre, grazie a una serie di incontri con i responsabili del Comune della città di Ravenna, con docenti e studenti delle scuole e con appassionati di Dante Alighieri è stato possibile approfondire l’importanza del patrimonio con l’obiettivo di valorizzarlo e comunicarlo al meglio.
Alla luce di quanto esposto, il progetto “Sui passi di Dante” ha riguardato l’ideazione di un’area espositiva, composta da tre installazioni, in grado di raccontare la figura di Dante e la sua relazione con il territorio ravennate. Il percorso espositivo pensato è reso rinnovabile e implementabile nel tempo grazie alla collaborazione con i cittadini che potranno variare e modificare i contenuti delle installazioni mantenendo il museo aggiornato e promuovendone la visita.

Per la creazione di nuovi contenuti per le installazioni del museo cliccare al seguente link dove sono riportati i file template e tutte le informazioni utili [+](https://drive.google.com/drive/folders/1hh9zsox_dBtJRRfkyfA9xJDYvi8tX6S4?usp=sharing)

Video di spiegazione del progetto [+](https://youtu.be/bwYKwFgWwOk)

#### Installazione "La Ravenna di Dante"
![installazione_1](https://scontent-fco1-1.xx.fbcdn.net/v/t1.6435-9/p960x960/164792585_5572641019442899_6333238121836285392_n.jpg?_nc_cat=111&ccb=1-3&_nc_sid=730e14&_nc_ohc=Cki2JUywVF4AX-lekll&_nc_ht=scontent-fco1-1.xx&tp=6&oh=4de7ae6b465640c23a0cb6df139bc845&oe=60CB869B)
#### Installazione "Pagine dantesche"
![installazione_2](https://scontent-fco1-1.xx.fbcdn.net/v/t1.6435-9/165039239_5572641369442864_4972952308684276881_n.jpg?_nc_cat=105&ccb=1-3&_nc_sid=730e14&_nc_ohc=vSeuoAOJC3YAX84cHD1&_nc_ht=scontent-fco1-1.xx&oh=dcb3a8077dac0b035a317a19e7724c8c&oe=60CBF662)
#### Installazione "Conversazioni su Dante"
![installazione_3](https://scontent-fco1-1.xx.fbcdn.net/v/t1.6435-9/163505146_5572640969442904_989486899999380202_n.jpg?_nc_cat=107&ccb=1-3&_nc_sid=730e14&_nc_ohc=RPUxiuLB_CYAX8Z02gw&_nc_ht=scontent-fco1-1.xx&oh=23ae8df8e6507c99b00b7b9680731691&oe=60C9BB58)
